tatra katamā bodhisatvasya dhyānapāramitā ‘ yatrodyuktā bodhisatvā mahāsatvā bodhisatvacaryāṃ caranti

iti hi śāriputra bodhisatvo viviktaṃ kāmair viviktaṃ pāpakair akuśalair dharmmaiḥ savitarkaṃ savicāraṃ savivekajaṃ prītis
ukhaṃ prathamaṃ dhyānam upasaṃpadya II II viharati II

punar aparaṃ śāriputra bodhisa II II tvo vitarkavicāraṇāṃ vyupaśamād adhyātmasaṃprasādāc cetasa ekotībhāvād avitarkam avi
cāram samādhijāṃ prītisukhaṃ dvitīyaṃ dhyānam upasaṃpadya viharati II

punar aparaṃ śāriputra bodhisatvaḥ prīter virāgād upekṣako viharati smṛtimāṃ saṃprajānaḥ sukhaṃ ca kāyena pratisaṃvedayat
e yat tad āryā ācakṣate upekṣakaḥ smṛtimāṃ sukhavihārī niṣprītikaṃ tṛtīyaṃ dhyānam upasaṃpadya viharati II

punar aparaṃ śāriputra bodhisatvaḥ sukhasya ca prahāṇād duḥkhasya ca prahāṇāt pūrvam eva ca saumanasyadaurmanasyayor asta
gamād aduḥkhāsukham upekṣāsmṛtipariśuddhaṃ caturthaṃ dhyānam upasaṃpadya viharati ‘

sa tathā samāhitacittaḥ pariśuddhaḥ paryavadāto naṃgaṇo vigatopakleśaḥ samādhiṃ ca na riṃcati dhyānakarma ca karoti II

tatra katamad bodhisatvasya dhyānakarma yad abhijñājñānakarmaṇaḥ paripūriḥ

